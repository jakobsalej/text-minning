PRVI derbi još od 18. maja, kada su se večiti rivali sastali u 9. kolu srpske Superlige, košarkaši Crvene zvezde dočekuju u kompletnom sastavu, i to prvi put ove sezone! U tim se vraća i centar Pero Antić, najiskusniji igrač našeg i regionalnog šampiona, koji je zbog lakše povrede propustio utakmice protiv MZT Skoplja i Bamberga.

Makedonski reprezentativac deset godina nije osetio vatru derbija s Partizanom, a sada će meč svih mečeva igrati kao trostruki osvajač Evrolige sa zavidnim NBA iskustvom.

PROČITAJTE JOŠ: Bez karata u prodaji za derbi

- Od derbija ne očekujem ništa drugo osim velike borbe, u kojoj moji saigrači i ja moramo da damo maksimum. U ovakvoj utakmici ne odlučuju ni trenutna forma, ni "skauting", ni priprema, već želja za pobedom i veliko srce. Od poslednjeg derbija odigrao sam mnogo velikih utakmica. Sakupio sam mnogo iskustva od odlaska iz Zvezde, ali se po pitanju derbija ništa nije promenilo. To je utakmica u kojoj, da bi pobedio, moraš da imaš veću želju od protivnika.


U ABA LIGI 19:14 ZA PARTIZAN
CRVENA zvezda je prethodnih sezona drastično popravila skor u "jadranskim" duelima sa Partizanom, ali je prednost i dalje na strani komšija. Crno-beli u regionalnim susretima sa večitim rivalom vode 19:14 u pobedama, dok su pred svojim navijačima pobedili 11 puta u 18 utakmica.
Osim Antića, Lazića, Dangubića, Dobrića i Bjelice, ostali prvotimci crveno-belih debitovaće u večitom derbiju. To važi i za trenera Dušana Alimpijevića...

- Utakmice Crvene zvezde i Partizana su specifične same po sebi, jer u tim mečevima prestaje da bude važno ko ima kakav sastav i u kakvoj je formi. Odlučuju detalji i male stvari. Pojačanjima koja je dovela, ekipa Partizana je očigledno promenila i svoje ambicije, ali i igru na parketu. Ono što je dobro za Crvenu zvezdu je da pred derbi možemo da kažemo da smo konačno kompletni.

PROČITAJTE JOŠ: Ja sam krivac: Feldin preuzeo odgovornost za poraz od Bamberga

Posle regionalnog derbija s Partizanom, koji za Zvezdu ima i dodatnu težinu zbog poraza od Budućnosti i Cedevite u dosadašnjem delu ABA lige, crveno-beli sredinom nedelje putuju u Malagu na meč sa Unikahom 10. novembra.

GLUMICA Sandra Bulok (53) namerava da se uda za fotografa i manekena Brajana Rendala (51), ali pre toga želi da usvoje dete. Procedura oko usvajanja biće završena do Božića, a dobro upućeni tvrde da u njihov dom uskoro stiže devojčica. Posle toga sledi venčanje na imanju holivudske zvezde u Vajomingu, koje je glumica već detaljno isplanirala i neće koštati više od 5.000 dolara. Oskarovka je bila udata za bajkera i rijaliti zvezdu Džesija Džejmsa (47) i već ima dvoje usvojene dece, sina Luisa(8) i ćerku Lejlu(6).