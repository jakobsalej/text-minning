NEWSIT / ΕΛΛΑΔΑ /
Ηλεκτρονικό εισιτήριο: Από σήμερα η μονή διαδρομή! Όσα πρέπει να γνωρίζετε

ΔΗΜΟΣΙΕΥΘΗΚΕ: 06.11.2017 | 06:14
Ηλεκτρονικό εισιτήριο: Από σήμερα η μονή διαδρομή! Όσα πρέπει να γνωρίζετε | Newsit.gr
Φωτογραφία αρχείου Eurokinissi
- Το ηλεκτρονικό εισιτήριο μιας διαδρομής θα κοστίζει 1,40 ευρώ - Σπίρτζης: "Όλα θα είναι έτοιμα για την ηλεκτρονική μετάβαση ως τις 15 Νοεμβρίου" - Σύμφωνα με τον υπουργό Μεταφορών, έχουν εκδοθεί μέχρι στιγμής 180.000 προσωποποιημένες κάρτες - Αναλυτικές οδηγίες για τη λειτουργία των ηλεκτρονικών εισιτηρίων και πώς τα επικυρώνετε
Από σήμερα,  Δευτέρα 6 Νοεμβρίου, θα διατίθενται στα εκδοτήρια εισιτηρίων των μέσων μαζικής μεταφοράς τα εισιτήρια μονής διαδρομής, δηλαδή τα σημερινά εισιτήρια του 1,40 ευρώ.

Σύμφωνα με όσα έχουν αναγγελθεί από το αρμόδιο υπουργείο, για ένα διάστημα το ηλεκτρονικό εισιτήριο θα λειτουργεί παράλληλα με το συμβατικό χάρτινο εισιτήριο.

Μέχρι σήμερα, οι επιβάτες ήταν αναγκασμένοι να καταβάλλουν, την πρώτη φορά, είτε 4,5 ευρώ που είναι το ημερήσιο εισιτήριο, είτε 7 ευρώ που αντιστοιχεί σε 5 διαδρομές.

Ο υπουργός Μεταφορών, Χρήστος Σπίρτζης, δήλωσε χθες στην ΕΡΤ πως το σύστημα ηλεκτρονικού κομίστρου για τα ΜΜΜ θα λειτουργήσει πλήρως έως τις 15 Νοεμβρίου 2017. Και πρόσθεσε πως «έχουν εκδοθεί μέχρι στιγμής 180.000 προσωποποιημένες κάρτες».

Πώς επικυρώνετε το εισιτήριο

Εφόσον έχετε φορτίσει το ηλεκτρονικό σας εισιτήριο, είτε αυτό είναι το πολλαπλό εισιτήριο, είτε η ATH.ENA Card, μπορείτε να το χρησιμοποιήσετε επικυρώνοντάς το κατά την πρώτη σας διαδρομή, οποτεδήποτε γίνει αυτή.

Η ισχύς του ηλεκτρονικού εισιτηρίου ξεκινά με την πρώτη επικύρωσή του (και όχι με την φόρτιση) και πρέπει να το επικυρώνετε σε όλα τα συγκοινωνιακά μέσα στα οποία θα επιβιβαστείτε κατά την διάρκεια της ισχύος του.

Στα λεωφορεία, τα τρόλεϊ και στο τραμ το ηλεκτρονικό εισιτήριο επικυρώνεται μόνο κατά την είσοδο στο όχημα στα μπλε επικυρωτικά, ενώ στο μετρό (γραμμές 1,2,3) το ηλεκτρονικό εισιτήριο πρέπει να επικύρωνεται και κατά την είσοδο και κατά την έξοδο από τις πύλες των σταθμών.

Προσοχή!

Η επικύρωση του ηλεκτρονικού εισιτηρίου και κατά την είσοδο και κατά την έξοδο από τους σταθμούς πρέπει να γίνεται παρά το γεγονός ότι οι πύλες θα παραμείνουν ανοικτές στην περίοδο της ταυτόχρονης ύπαρξης χάρτινου και ηλεκτρονικού εισιτηρίου.

Η επικύρωση στα νέα επικυρωτικά μηχανήματα γίνεται ανέπαφα και μία φορά, περνώντας το πολλαπλό εισιτήριο ή την ATH.ENA Card σε απόσταση λίγων εκατοστών από τον οπτικό αναγνώστη, που είναι τοποθετημένος στο μπλε επικυρωτικό και την πύλη και η θέση του συμβολίζεται με το σχήμα των 4 καμπύλων γραμμών.

Αν το πολλαπλό εισιτήριο ή η ATH.ENA Card βρεθούν έγκυρες,

στα μπλε επικυρωτικά ανάβει πράσινο. Αν ανάψει κόκκινο και δυσάρεστος βόμβος, αυτό σημαίνει είτε ότι το κόμιστρο έχει λήξει, είτε δεν είναι κατάλληλο για τη συγκεκριμένη διαδρομή ή το χρηματικό υπόλοιπο δεν επαρκεί. Στην περίπτωση αυτή ο επιβάτης μετακινείται χωρίς νόμιμο τίτλο μεταφοράς.
οι πύλες ανοίγουν και μπορείτε να περάσετε. Αν δεν ανοίξουν, σημαίνει ότι η χρονική ισχύς του κομίστρου έχει λήξει ή δεν είναι το κατάλληλο για την συγκεκριμένη διαδρομή (π.χ. αεροδρομίου) ή το χρηματικό υπόλοιπο δεν επαρκεί, οπότε ζητάτε την συνδρομή του Υπεύθυνου Σταθμού πιέζοντας το κομβίο που βρίσκεται στην πύλη.
Η οθόνη που υπάρχει και στα μπλε επικυρωτικά μηχανήματα και στις πύλες χρησιμεύει για να μας δίνει και πληροφορίες, όπως:
-πόσο είναι το χρονικό υπόλοιπο στο ενεργοποιημένο εισιτήριό μας
-πόσα εισιτήρια απομένουν αχρησιμοποίητα από πακέτο εισιτηρίων
-πόση είναι η αποθηκευμένη αξία στην κάρτα μας.

Πώς λειτουργεί το ηλεκτρονικό εισιτήριο

Για να γίνει κατανοητό πώς λειτουργεί το ηλεκτρονικό εισιτήριο θα σας παρουσιάσουμε μερικά πραδείγματα.

Παράδειγμα 1

Έχετε φορτίσει το ηλεκτρονικό εισιτήριό σας (πολλαπλό ή κάρτα) με 5ήμερο εισιτήριο. Ο χρόνος ισχύος ξεκινά την στιγμή που το επικυρώνεται για πρώτη φορά. Μέχρι τη λήξη της χρονικής περιόδου των 5 ημερών, θα πρέπει να το επικυρώνετε κάθε φορά που ανεβαίνετε σε λεωφορείο, τρόλλεϋ, τραμ και κάθε φορά που εισέρχεσθε και εξέρχεσθε από τις πύλες σταθμών του μετρό.

Επίσης είναι σημαντικό να γνωρίζετε ότι η ολοκλήρωση και της τελευταίας διαδρομής δεν θα πρέπει να ξεπερνά την διάρκεια των πέντε 24ώρων (5 ημερών).

Αν η τελευταία σας διαδρομή δεν ολοκληρωθεί πριν το τέλος του χρόνου, τότε
αν βρίσκεστε στο μετρό, δεν θα μπορέσετε να εξέλθετε από την πύλη.
αν βρίσκεστε σε λεωφορείο, τρόλλεϋ ή μετρό και τύχετε σε έλεγχο κομίστρου, τότε θα σας κοπεί πρόστιμο ή θα σας ζητηθεί να επικυρώσετε νέο εισιτήριο.

Παράδειγμα 2

Έχετε φορτίσει το ηλεκτρονικό εισιτήριό σας (πολλαπλό ή κάρτα) ένα πακέτο 5 εισιτηρίων €1,40.

Στην πρώτη διαδρομή επικυρώνεται το ηλεκτρονικό εισιτήριό σας και ξεκινά ο χρόνος των 90 λεπτών για το πρώτο εισιτήριο. Στην διάρκεια των 90 λεπτών κάθε φορά που αλλάζετε συγκοινωνιακό μέσο θα πρέπει να τηρείτε τους κανόνες επικύρωσης του μέσου.

Αν η τελευταία σας διαδρομή δεν ολοκληρωθεί στα 90 λεπτά, τότε θα πρέπει με δική σας μέριμνα να επικυρώσετε το δεύτερο από τα πέντε εισιτήρια αν βρίσκεστε σε λεωφορείο τρόλλεϋ ή τραμ. Αν βρίσκεστε στο μετρό, το δεύτερο εισιτήριο θα επικυρωθεί αυτόματα κατά την έξοδό σας από τις πύλες.